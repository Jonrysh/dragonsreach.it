---
title: FAD Milano 2012
author: Andrea Veri
type: post
date: 2012-09-19T16:17:27+00:00
url: /2012/09/19/fad-milano-2012/
aktt_notify_twitter:
  - no
tmac_last_id:
  - 276277228277473281
categories:
  - Fedora Italia
  - Planet Fedora
tags:
  - FAD Milan 2012
  - Fedora Activity Day
  - Linux Day

---
È con piacere che annuncio la mia presenza al **Fedora Activity Day** di Milano in data **27 Ottobre 2012** e con altrettanto piacere ringrazio gli organizzatori per avermi dedicato uno spazio di trenta minuti in cui discutere ed approfondire le tematiche derivanti dall&#8217;amministrazione di sistemi Linux, nello specifico, dell&#8217;amministrazione degli stessi computer che ospitano e rendono disponibili numerosi servizi alle migliaia di utenti Fedora che contribuiscono quotidianamente al progetto.

Ho partecipato fisicamente, purtroppo, a pochissimi eventi **Open Source** e per questo motivo sono particolarmente emozionato di aver la possibilità di prender parte ad una manifestazione così sentita ed apprezzata come il **Linux Day**, contesto in cui lo stesso **Fedora Activity Day** prenderà piede. Le aspettative sono tante e mi impegnerò in modo tale da presentare al pubblico il maggior numero di strumenti e attività inerenti all&#8217;amministrazione di sistemi Linux, il tutto con la speranza di invogliare il maggior numero dei presenti a contribuire allo stesso progetto **Fedora**.

A titolo introduttivo elenco alcuni dei **punti** su cui mi soffermerò durante il mio **talk**:

  1. Quali sono i principi fondamentali a cui l&#8217;infrastruttura Fedora si ispira.
  2. Chi c&#8217;è dietro all&#8217;infrastruttura Fedora, quante persone e con quali competenze, quali sono i mezzi di comunicazione.
  3. Quanti e quali Datacenter permettono al progetto Fedora di funzionare.
  4. Quali sono i software utilizzati, come vengono utilizzati e con quali strumenti il team Infrastruttura provvede alla manutenzione dei sistemi fisici e virtuali disponibili, come vengono monitorati i server Fedora e molto altro!

Con la speranza di una partecipazione numerosa, vi rimando alla <a href="https://fedoraproject.org/wiki/FAD_LinuxDayMi_2012" target="_blank">pagina </a>dedicata all&#8217;evento.
